{
  "transcription": "קול הלשון. כל התורה בכל מקום. אתם ניצבים היום כולכם לפני השם אלוקיכם. ראשיכם, שבטיכם, זקניכם ושוטריכם, כל איש ישראל. אומר הזוהר הקדוש, מה זה היום? היום זהו יום הדין, ראש השנה. לא יהיה יהודי שלא יגיע בראש השנה לפני הקדוש ברוך הוא. ראשיכם, שבטיכם, טפכם, חוטב עציך, שואב מימיך, כל איש ישראל. ולכל אחד ידונו אותו שני דינים. הדין הפרטי על מה שהוא עשה, ומה הייתה ההשפעה שלו על האחרים. אם הוא גרם חיזוק, גרם תועלת לאנשים שיקיימו עוד מצוות, או חס ושלום גרם רפיון או נפילה גם לאחרים. זה הדבר. היו שני בעלי מעלה שישבו ביחד לפני יום הדין ולמדו מוסר ופרצו בבכי. ואז אחד שואל את חברו, מדוע אתה בוכה? אומר לו, אני בוכה על העבירות שעשיתי. מה יהיה איתי? איך אני אעבור איתם את יום הדין? אמר לו השני, אני על העבירות לא בוכה. יש לנו מתנה ששמה תשובה. פרשת השבוע, ושבת עד השם אלוקיך. אני יכול לשוב בתשובה והשם ירחם עליי, ימחול לי על כל העוונות. אתה יודע על מה אני בוכה? על המצוות שעשיתי. המצוות שעשיתי, פה המצווה הייתה חסרה, פה המצווה הייתה פגומה, והם יישארו פגומות לנצח. המלאכים, אומרים חזל, בונתנה תוקף אומרים יחפזון. למה הם יחפזון? מה, המלאכים עשו עבירה? יש להם יצר הרע? זה אותם מלאכים שנבראו מן המצוות שלנו, והם פגומים, אז הם עוברים מהר, הם מתביישים להיראות לפני הקדוש ברוך הוא כשהם פגומים. ומלאכים יחפזון. אני דואג מן המצוות שלא עשיתי כראוי. כמה אדם צריך להשתדל, להדר, להקפיד על כל מצווה ומצווה שהוא עושה. זה האדם צריך תמיד לדעת. אני רוצה שכל אחד ידע כמה הוא צריך להקפיד על כל מצווה ומצווה שלו שתהיה שלמה. אני רוצה לספר לכם, שנייה, אני אמצא. כן. כתב השולחן ערוך בהלכות יום כיפור, תרכא נהגו לדור צדקות ביום הכיפורים ביד המתים, בעד המתים. כותב שם המשנה ברורה, שגם המתים מתכפרים ביום הכיפורים כשנודרים בעבורם. ולמה? כי אנחנו אומרים, אם הוא היה ממשיך לחיות, הוא גם היה נותן צדקה. ואפילו היה עני והוא לא יכל לתת צדקה כי לא היה לו ממה לתת, אומר המשנה ברורה, הוא היה טהור לב והוא היה רוצה לתת צדקה. אומר המשנה ברורה משהו מזעזע. אבל אם נותנים צדקה בעבור רשע, לא מועיל לו. אבל אם התוודה, אותו רשע קודם מותו, יש לומר שיש לו כפרה או כצדיק חשוב. אני רוצה להדגיש, כל זה שאני נותן עבור רשע אחר. אבל בן שנותן עבור אביו הרשע, בן כרעא דאבוה, כן יכול לכפר גם אם אביו רשע. אבל כתוב פה דבר נורא. אני רוצה לתת צדקה לעילוי נשמת רשע, לא יכול להיות. מי נקרא אבל צדיק? התוודה לפני מותו. רשע אחד שהתוודה. אני מכיר יהודי שהיה כופר גדול. צרפתי. שתי בנותיו חזרו בתשובה. הוא לא היה מוכן לקבל שהבנות שלו שהוא ציפה שיהיו רופאות בכירות, חזרו בתשובה. נשואות לאברכים, בנים ונכדים. בערוב ימיו הוא חלה במחלה סופנית. הוא לא מצא טעם בחייו, לא היה אכפת לו למות, והוא כל הזמן דחק ברופאים שינתקו אותו ממכשירי ההנשמה, כי הוא לא רוצה לחיות. הבנות שלו עזבו אותו, הנכדים שלו לא הולכים בדרך שלו, אין לו טעם בחיים. באו אליו הבנות, אמרו לו, גם אם אתה רוצה למות, תחשוב על הבנות שלך. אנחנו רוצות את אבא שלנו חי. והצליחו לשכנע אותו שיישאר מחובר למכונות. יום אחד הגריע עליו רופאה דתייה שעבדה באותו בית חולים. אמרה לו, תראה איזה בנות נחמדות יש לך. איזה נכדים מתוקים, תראה איזה נחת. מה, אתה מעדיף שהם יסתובבו עם סמים בהודו הרחוקה? אתה היית רוצה שיסתובבו כהומלסים בכל מיני מקומות עם אנשים משונים ויחפשו כל מיני ערכים ריקים ונבובים? תשמח שהם יהודים. הם דואגים לך. תראה כמה שניתקת איתם קשר, איך הם באות, מטפלות בך, דואגות לך. הוא שמע את הדברים, פרץ בבכי, אמר, אני באמת מתחרט על חיי. הייתי טיפש, הייתי רק עצלן מלעשות גם אני מעשה כמו הבנות שלי ולשוב אל השם. הוא אומר, יכולתי לחיות איתם באהבה, בחום. הוא אומר, וניתקתי, בזבזתי את חיי. היה בוכה על כל החיים המבוזבזים. שלוש שעות אחר כך הוא נפטר. היהודי הזה נפטר מתוך וידוי של תשובה. איך קוראים לו בשמיים? אדם שניתק קשר עם בנות, רוצה למות. צדיק. למה? כי הוא הרהר תשובה. תשמעו את המתנה ששמה תשובה. כמה זה חשוב, כמה זה חשוב. הגר זורקת את ישמעאל תחת אחת השיחים, הורגת את הבן שלה. ותלך ותתע, חוזרת לגילולי בית אביה. פתאום באים המלאכים. נשבר לה הלב, בכתה, היה לה הרהור תשובה. מעבודה זרה, כמעט רוצחת. פוקח השם את עיניה, רואה באר מים חיים. מה זה כוח של בכי? מהו כוחו של הרהור תשובה? זה התורה מלמדת אותנו כמה אדם צריך להתחזק. לא סתם קוראים את הפרשה של הגר ביום א של ראש השנה, כי אנחנו רוצים ללמד לכל אחד ואחד מאיתנו מהו כוחו של תשובה, מהי כוחה של תשובה. זה אדם צריך תמיד לדעת ולראות. קול הלשון. עולם שלם של תוכן איכותי.",
  "title": "מסר לפרשת נצבים - כוחה של תשובה - הרב גואל אלקריף",
  "output_path": "FULL-SHIUR-PARAGRAPH-TEST.docx",
  "language": "Hebrew"
}